---
layout: post
title:  "Elaine Scarry och bänkarna"
date:   2015-04-03 20:34:15
---

<aside class="intro"><p><b><i>The Body in Pain</i> och
stadsrum.</b></p>

<p>En bok som kritiserats och hyllats som storslaget viktig, ibland i
samma recension. Den är profetisk, eccentrisk, noggrann, empatisk,
osannolik och poetisk. Flera artiklar påpekar att den är svår att
förklara. Jag skriver om den i samband med Fredrik Edins texter om
<i>exkluderande design</i> av bl.a. offentliga möbler och rum.</p>

<p><a href="mailto:mikael@brockman.se?subject=Re: Elaine
Scarry">Mejla</a> eller <a
href="https://twitter.com/mbrock">twittra</a> gärna.</p></aside>

# 1.

De flesta saker i rummet där jag skriver är gjorda för
män&shy;sk&shy;liga ändamål. En stol, en kaffe&shy;kanna, en hårddisk,
osv. De är formade för att passa män&shy;sk&shy;liga kroppar och med lite
inlevelse så kan jag se mänskliga konturer i sakerna, ungefär som den
där synvillan med vasen som förvandlas till ett ansikte. Kisar jag
ännu mer så kan jag se viljan att hjälpa, att lindra frust&shy;ration, att
avlasta behov. Kaffekannans handtag sträcker sig som för ett handslag,
stolen väntar tålmodigt på att stödja, hårddisken ligger tyst och
minns allt jag har överlåtit åt den.

Sådana tankar finns i Elaine Scarrys *The Body in Pain* (1985). Men
hon börjar inte med trivsamma observationer från ett förortskök, utan
med ref&shy;lektioner kring Amnestys arkiv av vittnesmål från
männ&shy;iskor som genom&shy;lidit tortyr. Hon framställer tortyren
som en sorts inversion av hemmets miljö. Det trygga rummet blir en
cell, vardagliga redskap blir vapen och språket blir en
makt&shy;utövning. Syftet är att för&shy;minska offrets värld, att
bryta ner all identitet och till&shy;hörighet. Smärta &ndash; privat,
för&shy;stum&shy;mande och förgörande &ndash; är kraften som behövs
för att åstadkomma detta.

> In torture, the world is reduced to a single room or set of rooms.
> Called ‘guest rooms’ in Greece and ‘safe houses’ in the Philippines,
> the torture rooms are often given names that acknowledge and call
> attention to the generous, civ&shy;ilizing impulse normally present in
> the human shelter. [...]  *The domestic act of protecting becomes an
> act of hurting* and in hurting, the object becomes what it is not,
> an expression of individual contraction, of the retreat into the
> most self-absorbed and self-experiencing of human feelings, when it
> is the very essence of these objects to express the most expansive
> potential of the human being, his ability to project himself out of
> his private, isolating needs into a concrete, objectified, and
> therefore sharable world.

Boken handlar alltså om kroppslig smärta men i förhållande till dess
mot&shy;pol: den trygghet som våld och smärta tenderar att utplåna och
den fantasi&shy;fulla omtanke som får människor att förändra världen
till det bättre. Smärt&shy;an är uppfinningarnas moder. I våra skapade
artefakters historia finns en inbyggd kamp mot och övervinning av
smärta.

> The shape of the chair is not the shape of the skeleton, the shape
> of body weight, nor even the shape of pain-perceived, but the shape
> of perceived-pain-wished-gone. *The chair is therefore the
> materialized structure of a perception*; it is sentient awareness
> materialized into a freestanding design.  [...] The chair, for
> example, mimes the spine, takes over its work, freeing the person of
> the constant distress of moving through many small body postures,
> empties his mind of absorption with the pain in his back, enabling
> him instead to attend to the clay bowl he is making or to listen to
> the conversation of a friend. In torture the opposite takes place.

<aside><p>Just stolar&shy;nas historia beskrivs på ett alternativt
sätt i Colin McSwiggens text <a
href="https://www.jacobinmag.com/2012/04/against-chairs/">Against
Chairs</a>:</p> <blockquote>Ask any furniture historian [...]
they&rsquo;ll gleefully tell you that it all started with the
throne.</blockquote> </aside>

Det är ett visst ideal av skapande hon beskriver.  Skapande kan ju
förstås ske av ren överflöd&shy;ande glädje, girighet eller vilja till
makt. Men hon ser smärta som en negativ pol som över&shy;vinns av de
väl&shy;görande sorter av skap&shy;ande som avlastar människors arbete
och låter dem fokusera på annat.

> In benign forms of creation, a bodily attribute is projected into
> the artifact [...] which essentially takes over the work of the
> body, thereby freeing the embodied person of discomfort and thus
> enabling him to enter a larger realm of self-extension.

För Scarry blir detta en sorts skapelseberättelse för hela mänskliga
världar och kulturer. *The Body in Pain* har två delar:
&rdquo;Unmaking&rdquo; om tortyr&shy;ens och krigets struktur, samt
&rdquo;Making&rdquo; om hur smärta omvandlas till föreställning
(*imagining*), skapande och samhälleliga artefakter.

> Imagining a city, the human being 'makes' a house; imagining a
> political utopia, he or she instead helps to build a country;
> imag&shy;ining the elimination of suffering from the world, the
> person in&shy;stead nurses a friend back to health.  Although,
> however, artifice is more modest and fragmentary than imagining, its
> objects have the immense advantage over imagined objects of being
> real, and because real, sharable; and because the objects are
> sharable, in the end artifice has a scale as large as that in
> imagining because its outcome is for the first time collective.

Det kollektiva skapandet och det kollektivt skapade blir hennes fokus
för en tolkning av Marx. Samhället som sådant
(&rdquo;civilisation&rdquo;) är det största uttrycket för det
kollektiva skapandet. Det är benämningen för både de skapande
processerna och de artefakter som vi skapar.

> The human imagination has its collective expression in civilization:
> it is the thing created. But this created thing contains within
> itself the process of its own creation, the system of production and
> re&shy;pro&shy;duction by which it comes into being, sustains and
> perpe&shy;tuates itself. It is civilization conceived in this way
> [...] that is Marx's subject.

## 2.

Fredrik Edin har skrivit om <i>exkluderande design</i>, bland annat i
[Den härskande klassens bänk][ed-hk].  Utgångspunkten är en sorts bänk
som installerades i vissa av Malmös tågstationer i december 2010.

<aside><p>Texten är en bloggversion av hans rapport <a
href="http://www.bokus.com/bok/9789172673717/the-message-is-the-medium/">The
Message is the Medium</a> (eller <a
href="http://lup.lub.lu.se/luur/download?func=downloadFile&recordOId=4618913&fileOId=4618928">PDF</a>).</p>
<p>Mer om offentlig vila: <a
href="http://copyriot.se/2009/12/04/hur-somn-ager-rum/">Hur sömn äger
rum</a> av Rasmus Fleischer och <a
href="http://hbl.fi/kultur/2010-05-11/man-far-inte-sova-har">Man får
inte sova här</a> av Mari Lindman.</p></aside>

[ed-sc]: https://fredrikedin.wordpress.com/2015/04/02/exkluderande-design-stockholms-centralstation/
[ed-hk]: https://fredrikedin.wordpress.com/2014/09/30/den-harskande-klassens-bank/
[ed-ls]: https://fredrikedin.wordpress.com/2013/11/29/den-luffarsakra-banken/

> Det handlar om en bänk som lutar för att det inte ska gå att sova på
> den. En bänk som möjligen hade kallats ”luffarsäker” om vi hade
> talat om sådana här saker i någon större utsträckning. Det handlar
> om det samhälle där bänken skapats och om det samhälle bänken
> skapar.
>
> Det kan handla om spikar eller taggtråd som sätts upp där hemlösa
> brukar sova eller om hög musik som spelas för att jaga iväg
> missbrukare från vissa platser. Det kan också handla om frånvaro av
> anordningar som när toaletter tas bort från offentliga platser för
> att hindra att missbrukare använder dem. Enligt min mening kan
> exkluderande design också handla om att sittplatser tas bort från
> centrum eller köpcentrum för att få besökarna att istället slå sig
> ned i någon närliggande kommersiell inrättning som ett kafé eller en
> restaurang.

