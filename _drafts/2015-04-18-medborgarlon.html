---
layout: post
title:  "Medborgarlön"
date:   2015-04-18 12:00
---
<aside class=intro>
<p>
Naiva tankar om arbete och pengar. <b>Work in progress.</b>
</aside>

<p>
Ordet "kapitalism" låter radikalt. Jag vill hellre vara naiv än
radikal. Men det kanske är samma sak. När jag tittar ut på världen
måste jag förhålla mig till det som råder. Den ordningen kallas
"kapitalism". Den som ser något fel i dess grund är radikal. Radikala
tankar är inte med nödvändighet revolutionära tankar. Ordet radikal
har att göra med rötter. Att prata om gradvisa förbättringar är
progressivt, att prata om grundaxiom är radikalt.

<p>
Medborgarlön då, är det radikalt? Inte nödvändigtvis, men tanken
väcker starka känslor vare sig ens föreställningar leds mot frihet,
trygghet eller skräck och ångest.

